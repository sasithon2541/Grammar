		Past Simple Tense (อดีตกาลธรรมดา)
รูปแบบประโยค
         ประธาน + กริยาช่อง 2
เช่น    She went home. เธอกลับบ้าน
    I came here last night. ฉันมาที่นี่เมื่อคืน

การเปลี่ยนรูปคำกริยาเป็น past tense มี 2 วิธี คือ
     1. การเติม ed ที่ท้ายคำกริยาช่องที่ 1 (Regular Verb)
     2. คำกริยาที่เปลี่ยนรูปใหม่ ( Irregular Verb)
หลักการเติมเติม ed ที่ท้ายคำกริยามีดังนี้
   1.คำกริยาโดยทั่วไปเมื่อเปลี่ยนเป็นคำกริยาช่องที่ 2 ให้เติม ed ได้เลย เช่น
    clean – cleaned     help – helped
    watch – watched
   2. คำกริยาที่ลงท้ายด้วย e อยู่แล้ว ให้เติม d ได้ทันทีเช่น
    like – liked        bake – baked
    live – lived
  3. คำกริยาที่เป็นพยางค์เดียว มีสระตัวเดียว ตัวสะกดตัวเดียว ให้เพิ่มตัวสะกดตัวท้ายอีกหนึ่งตัวก่อน แล้วจึงเติม ed เช่น
    stop – stopped      fit – fitted
    plan – planned
  4. คำกริยาที่มี 2 พยางค์ ออกเสียงเน้นหนักพยางค์หลังให้เพิ่มตัวสะกดตัวท้ายอีกหนึ่งตัวก่อน แล้วจึงเติม ed
    prefer – preferred   control – controlled
  5. คำกริยาที่ลงท้ายด้วย yและหน้า y เป็นพยัญชนะ ให้เปลี่ยน y เป็น i แล้วจึงเติม ed เช่น
    study – studied      cry – cried
    carry – carried
แต่ถ้าหน้า y เป็นสระให้เติม ed ได้เลย เช่น
    play played          stay – stayed

หลักการใช้ Past Simple Tense
  1.ใช้กับเหตุการณ์ที่เกิดขึ้นในอดีต และจบสิ้นลงไปแล้วในอดีตเช่นกัน มักมีคำว่า once, ago, last night,
last week, last year etc.
เช่น     I got sick yesterday. ฉันป่วยเมื่อวานนี้
    I lived in Phuket 3 years ago. ฉันอยู่ที่ภูเก็ตเมื่อ 3 ปีที่แล้ว
    She went to the university last week. หล่อนไปมหาวิทยาลัยเมื่อสัปดาห์ที่แล้ว
  2.แสดงเหตุการณ์ที่เป็นนิสัย ที่ทำประจำในอดีต (ปัจจุบันไม่ได้กระทำแล้ว) มักมี adverb ความถี่อยู่ด้วย
เช่น always, every, frequently etc.
เช่น  Chris walked every morning. คริสเดินทุกๆเช้า (เป็นนิสัยในอดีต ปัจจุบันไม่ได้กระทำแล้ว)
   He always woke up late last year. เขาตื่นนอนสายเสมอๆเมื่อปีที่แล้ว
   When I was young. I listened to the radio every night.
เมื่อฉันเป็นเด็ก ฉันฟังวิทยุทุกคืน
  3.แสดงถึงการกระทำทั้งสองอย่างที่เกิดในเวลาเดียวกัน มักมีคำว่า as, while อยู่ด้วย
เช่น  While she sang, I danced. ขณะที่หล่องร้องเพลง ฉันเต้นรำ
As she cooked, her son played football. ขณะที่หล่อนทำอาหาร ลูกชายของเธอก็เล่นฟุตบอล
